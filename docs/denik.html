<!DOCTYPE html>
<html lang="cs">
<head>
  <title>Ztracené schody</title>
  <link rel="stylesheet" href="main.css">
</head>
<body>
<div class="main" id="top">
<div class="side"></div>
<div class="middle">
  <header>
    <h2>Ztracené schody</h2>
  </header>
  <nav>
    <ul>
      <li><a href="index.html">Úvod</a></li>
      <li><a href="denik.html">Deník</a></li>
      <li><a href="postavy.html">Postavy</a></li>
    </ul>
  </nav>

  <article>
    <div>
      <ul class = "links">
        <li><a href="#2510164">25.10.164 Sjednocení (Třetí výprava)</a></li>
        <li><a href="#2210164">22.10.164 Sjednocení</a></li>
        <li><a href="#2110164">21.10.164 Sjednocení</a></li>
        <li><a href="#2010164">20.10.164 Sjednocení</a></li>
        <li><a href="#1910164">19.10.164 Sjednocení</a></li>
        <li><a href="#1810164">18.10.164 Sjednocení</a></li>
        <li><a href="#1710164">17.10.164 Sjednocení (Druhá výprava)</a></li>
        <li><a href="#1410164">14.10.164 Sjednocení</a></li>
        <li><a href="#1310164">13.10.164 Sjednocení</a></li>
        <li><a href="#1210164">12.10.164 Sjednocení</a></li>
        <li><a href="#1110164">11.10.164 Sjednocení</a></li>
        <li><a href="#1010164">10.10.164 Sjednocení</a></li>
        <li><a href="#910164">9.10.164 Sjednocení</a></li>
        <li><a href="#810164">8.10.164 Sjednocení (První výprava)</a></li>
        <li><a href="#historie">Historie</a></li>
      </ul>
    </div>
    <div id="2510164">
    <h3>25.10.164 Sjednocení (29.4.2025)</h3>
    <p>...</p>
    <p class = "podpis">------</p>
    <a class="arrow" href="#top">↑</a>
    </div>
    <div id="2210164">
    <h3>22.10.164 Sjednocení (15.4.2025)</h3>
    <p>Maura s Magnusem měli jediný úkol – dostat se do vstupní místnosti 
      a obživit tam zbytek družiny. V cestě jim stálo oživlé brnění. Magnus 
      se bohužel vypařil, a Maura mu musela čelit sama. Byl to drsný boj a 
      vypadalo to dost špatně. Maura musela utéct zpět do soutěsky, kde 
      zůstala svázaná Diana. Brnění se pustilo do chudáka Diany, která se 
      zoufale snažila vyprostit z pout. Maura toho využila a ostřelovala 
      brnění z dálky, navíc se zase objevil Magnus a pustil se do soupeře. 
      Diana za to zaplatila svým životem, ale zvítězili jsme.</p>
    <p>Vstupní místnost, máme vyhráno! No, ne tak docela, protože tam je 
      několik těl rozsápaných na kusy, a mezi nimi sedí lední medvěd. Magnus 
      mu statečně čelil, zatímco Maura oživovala zbylé členy družiny, aby 
      přišly posily. Znovuobjevený Fili se přeměnil na medvěda a přidal se 
      do bitvy, Evžen přispěl kouzly, a konečně jsme měli klid.</p>
    <p>Přišel čas oživit naše protivníky z jejich karafy. Když se objevil 
      oživený Ambrosius, tak první, co udělal bylo, že seřval Dianu za to, 
      jak celý boj podělala. Pak mu Fili vysvětlil jeho nepříjemnou situaci – 
      když nám konečně sdělí, to co ví o labyrintu, pustíme ho ven.</p>
    <p>Ambrosius vysvětlil existenci spodního patra, kde jsou další místnosti 
      s drsnějšími protivníky a lepší kořistí. Ambrosius tam kdysi byl s 
      Mariánem Cyprišem, a prý je to dost masakr. Abychom se tam dostali, 
      musíme nejdřív navštívit 4 obelisky v labyrintu. Stačí jít 70 sáhů na 
      sever, jih, východ a západ. Na obelisku pak stačí prolít trochu krve 
      a tím na sobě získám znamení. Po získání čtyř znamení můžu ve vstupnní 
      místnosti přiložit ruku na oltář a otevře se průchod dolů do spodního 
      patra – Ztracené schody! Roll credits.</p>
    <p>Rozloučili jsme se s Ambrosiem, kdybychom mu chtěli vrátit vybavení a 
      navázat spolupráci, tak bude U tří dobrodruhů z základním táboře nebo 
      v Lužný. </p>
    <p>Prodali jsme kořist a vydělali 500 zlatých, hurá! Nakoupili jsme 
      vybavení na příští výpravu. K tomu nám zbyly magické rukavice, co 
      se aktivují úderem. Vzhůru za obelisky!</p>
    <p class = "podpis">---sepsal Filavandrel aén Fidháil---</p>
    <a class="arrow" href="#top">↑</a>
    </div>
    <div id="2110164">
    <h3>21.10.164 Sjednocení (1.4.2025)</h3>
    <p>Navázalj jsme naháněním Diany po dvou místnostech dokud se nevzdala. 
      Následně byla spoutána a my se rozhodlj že jí nebudeme zabíjet, protože 
      jsme se dozvědělj že Ambrosius ví o tom jak se dostat do hlubších pater 
      labyrintu. Údajně musíme aktivovat nějaké obelisky, ale Diana neznala 
      detaily. To budou ty ztracené schody každopádně! Taky jsme se dozvědělj 
      že Ambrosius prostě rád napadá ostatní skupinky v labyrintu, ale údajně 
      je pak obživý zase na povrchu.</p>
    <p>Pokračovalj jsme se svázanou Dianou směrem ke vchodu, došlo k rozhodnutí, 
      že nebude potřeba si dávat dlouhý odpočinek, ale krátký bude stačit to se 
      následně vymstilo, protože v další místnosti byla zrádná soutěska kterou 
      hlídalj gnolové. Maura jí proběhla a hrdinsky bojovala s gnolem s kosou, 
      ale nakonec padla. Evžen nemohl kouzlit protože byla tma a tak se pokusil 
      vylézt na skálu nahoru, dvakrát spadl než to vzdal. Magnus to zvládl a 
      chvíli bojoval než také padl. Evžen se zmohl na jednu poslední ohnivou 
      kouli která málem zabila 3 gnoli a ve chvíli kdy omdlel tak se naštěstí 
      jak Maura tak Magnus probralj! </p>
    <p>Důležité je taky zmínit epický comeback Filavandrela který se v kritický moment 
      dostal z karafy aby pak dvakrát selhal v úspání gnola a následně také padl.
    <p>Magnus s Maurou naštěstí zvládlj s pár životy místnost dočistit, Evžena to 
      ale stálo život. Příště se už snad všichni dostanou ven!</p>
    <p class = "podpis">---z poznámek Evžena Chvojky---</p>
    <a class="arrow" href="#top">↑</a>
    </div>
    <div id="2010164">
    <h3>20.10.164 Sjednocení (18.3.2025)</h3>
    <p>Maura s Evženem na zádech utekla do další místnosti, a Fili hned za 
      ní. Skřítek nás pronásledoval a opět málem zabil Evžena, ale Maura ho 
      proklála kordem a hbitě zavřela dveře. Konečně jsme si mohli oddechnout, 
      a nebylo na to lepší místnosti než ta, do které jsme se dostali. Palandy,
      oheň v krbu… po pořádném odpočinku jsme byli připraveni vyrazit dál.</p> 
    <p>V následující místnosti nás přivítal nemrtvý šermíř. Evžen jeho 
      společníky upálil ohnivou koulí, a Maura dorazila šermíře. Další dveře 
      nešly otevřít, ani Magnus se svou obří silou s nimi nepohnul. Po chvíli 
      jsme to zkusili znovu, a tentokrát se otevřely bez problémů.</p>
    <p>V další místnosti byla nad stolem skloněná dvojice – válečník a 
      trpaslice s páskou přes oko. Už se na nás chystali vrhnout, ale v tom 
      si všimli, že stejně jako oni máme karafu a jsme taky dobrodruzi. 
      Představili se jako Ambrozius a Diana. Byli dobře vyzbrojení a už měli 
      spoustu kořisti. Vyměnili jsme si informace o labyrintu, ale nic moc 
      nového jsme se od Ambrozia nedozvěděli, a to ho Fili trochu vyléčil. Myslí 
      si, že složení místností je úplně náhodné, ta s palandami se vždycky po 
      nějakém čase objeví. Dá se rychle měnit místosti když budete otvírat a zavírat 
      dvěře, ale asi to nepovede k ničemu dobrému. Přijde mu, že osazenstvo labyrintu 
      je úplně pomatené a nemá smysl se s někým zkoušet bavit, prostě hned útočit 
      a obrat.</p>
    <p>Rozloučili jsme se a vyrazili dál. Skřeti zde u ohýnku hráli karty, ale než 
      se vůbec stihli zvednout, tak se na ně vrhnul Magnus, a přispěním zbytku jsme 
      je bez milosti zmasakrovali. Možná by si s námi jen chtěli zahrát karty, ale 
      to už se nikdy nedozvíme. Všimli jsme se, že Ambrozius a Diana nás dál pozorují. 
      Fili využil rozházené karty k věštění a zeptal se, jak by to dopadlo, kdyby došlo 
      na boj s nimi. Karty jasně odpověděly, že špatně. </p>
    <p>Pokračovali jsme do další místnosti, kde měli tři zubři obrovskou radost z 
      našeho příchodu. Zřejmě měli hlad. Začal boj. Vypadalo to docela dobře, když v 
      tom ucítil Evžen čepel v zádech... Ambrozius ho zákeřně napadnul ze zadu! Evžen 
      sotva přežil jeho útoky, zneviditelni se a utekl. Diana mezi nás poslala ohnivou 
      kouli, čím nás dost opálila, ale zároveň tím i zničila zubry. Fili se v medvědí 
      podobě pustil do boje s Ambroziem, a na pomoc mu přispěchal Magnus. Evžen se 
      snažil pomoci kouzly, ale Diana mu je pořád rušila. Navíc byla neviditelná a 
      nemohli jsme jí nic udělat. Maura nakonec vypátrala její lokaci a podařilo se 
      ji zasáhnout kordem. Abrozius, ač zdatný šermíř, mezitím v obklíčení mezi medvědem 
      a trpaslíkem zjistil, že si utrhnul moc velké sousto. Medvěd Fili mu ukousnul 
      hlavu a Diana se dala na útěk do další místnosti. Pomsta bude sladká.</p>
    <p class = "podpis">---sepsal Filavandrel aén Fidháil---</p>
    <a class="arrow" href="#top">↑</a>
    </div>
    <div id="1910164">
    <h3>19.10.164 Sjednocení (4.3.2025)</h3>
    <p>Z příjemného tepla hospody jsme vešli do tmy obrovského sálu. 
      Fili vidí ve tmě, a tak zbytek družiny opatrně vedl přes místnost. 
      Jenže pak si povšiml, že před dveřmi je nějaký divný stín, ve kterém 
      levituje dýka. Hodil po něm plamen, a stín i s dýkou se začal pohybovat 
      k nám. Evžen, ačkoliv měl pochodeň, nemohl stín najít. Tak šel blíž a 
      konečně ho našel…ale bylo to až v momentě, kdy do něj napochodoval a 
      uvědomil si, že stín je ve skutečnosti želatinová kostka.</p> 
    <p>Obklopila ho želatina a začala pálit velmi agresivní kyselina. Evžen 
      okamžitě omdlel. Maura a Fili se snažili kostku zničit, než našeho 
      kouzelníka celého stráví, ale nevypadalo to vůbec dobře.  Naštěstí se 
      Evžen zázrakem probudil, a z kostky se vyprostil ven. Kostka se pak 
      snažila spolknout Filiho, ale ten tomu v medvědí podobě těsně a kostku 
      pořádně potrhal, načež Maura ji konečně dorazila. Uf. Na zemi zůstala 
      dýka, zřejmě magická, tak alespoň něco z toho máme.</p>
    <p>Trochu jsme si odpočinuli a pokračovali dál. Následující místnost měla 
      naše oblíbené kolo štěstí. Tentokrát se nám ho podařilo roztočit a 
      zastavit na zbroji, vypadla kožená zbroj. Při druhém vytočení se nic nedělo.</p>
    <p>V další místnosti byl obrovský Minotaur se sekerou. Představil se v démonštině 
      jako strážce labyrintu, kterého král Darius druhý (neznáme, víme jen že byl 
      Stislav Sjednotitel, pak Spytihněv, po nich nastopila nová linie s Ludovicem 
      a současně kraluje Radvan Ostrobřit) pověřil hlídáním vchodu. Fili se ho různě 
      snažil obalamutit (úplatek mincí, nabídka hračky jojo, pergamen s rodokmenem o 
      kterém tvrdil, že je to glejt co říká, že můžeme projít), ale neúspěšně. Museli 
      jsme to zkusit po zlém. Evžen Minotaura zle popálil dvěma ohnivými koulemi, 
      Maura ho probodla, a Fili oslabeného netvora uspal. Sebral jsme mu sekeru a 
      rychle utíkali dál.</p>
    <p>Tam byla místnost s plná světla a písku. Veprostřed se vyhřívali hadi. Snažili 
      jsme se je nenápadně obejít, ale vrhli se na nás a dokonce nás pronásledovali 
      do další místnosti. Tam jsme je rychle udolali, což upoutalo pozornost zdejšího 
      obyvatele. Ohnivý skřítek, podobný jeho ledovým příbuzným co kdysi zabili Mauru, 
      na nás začal doslova dštít oheň a síru. Snadno jsme ho sejmuli, ale skřítek 
      vybouchnul a objevil se nový. To se opakovalo několikrát, a navíc Evžen znovu 
      omdlel, tak jsme ho stabilizovali a uprchli do další místnosti.</p>
    <p class = "podpis">---sepsal Filavandrel aén Fidháil---</p>
    <a class="arrow" href="#top">↑</a>
    </div>
    <div id="1810164">
    <h3>18.10.164 Sjednocení (18.2.2025)</h3>
    <p>V první místnosti byla mírně nahrnutá skála, které trůnil hrůzně 
      vypadající červ. Naštěstí toho moc nevydržel a rychle jsme s 
      ním skoncovali.</p>
    <p>Následovala příjemná místnost krbem a postelemi, pěkně jsme si 
      odpočinuli. </p>
    <p>V třetí místnosti byla ohnivá koule, která se postupně zaplňovala. 
      Rozhodli jsme se počkat, co se stane, až se zaplní. Nastal menší 
      výbuch a objevila se strašlivá bytost, zhmotnění nočních můr. Začali 
      jsme zdrhat dveřmi pryč, ale nemohli jsme tu zanechat jeden z 12 
      Magnusových oštěpů co po ní hodil, tak jsme stvůru udolali a oštěp 
      zase sebrali.</p>
    <p>Místnost, do které jsme chtěli zdrhnout, měla veprostřed skříň, 
      ve které bylo moc pěkné brnění. Magnus se k němu s nadšením vrhnul, 
      a skříň překvapivě objetí opětovala. Na Magnuse se nalepil nějaký 
      sliz a ve skříni se objevila zubatá ústa, která se ho snažila 
      spolknout. Navíc přiběhla ještě další hladová skříň. Chvíli to 
      vypadalo zle, ale nakonec jsme oba kusy nábytku udolali. </p>
    <p>V další místnosti byla její část zablokována rudě svítícími 
      provazy, za kterými odpočíval obrovitánský vlk. Ve svítících 
      provazech byla asi zamotaná nějaká kost, ale nepokoušeli jsme osud 
      a šli dál.</p>
    <p>Jaké bylo naše překvapení, když jsme vešli přímo do hospody - U 
      zlatého kohouta. Bylo tam několik partiček. Jednu z nich Magnus 
      málem vyprovokoval k bitce. Zbytek hrál karty s jinou skupinkou, 
      z Dálavy. Evžen, Maura a Fili byli docela úspěšní, a zjistili, že 
      hospodský má zlatou minci, které sbíráme. S pomocí jednoho z karbaníků 
      a notnou dávkou alkoholu jsme nakonec hospodského ukecali, aby nám svůj 
      poklad prodal. Za levno to nebylo, Evžen tentokrát nezkoušel trik s 
      falešnými groši. Ale máme o zlatou minci víc, a to se počítá.</p>
    <p class = "podpis">---sepsal Filavandrel aén Fidháil---</p>
    <a class="arrow" href="#top">↑</a>
    </div>
    <div id="1710164">
    <h3>17.10.164 Sjednocení (4.2.2025)</h3>
    <p>Vešli jsme do velké místnosti, kde se bavila čtveřice lidí. Dost 
      jsme je vyděsili naším příchodem, ale Filavandrel je trochu uklidnil 
      medovými řečmi. Představili se jako Azrael, Anub, Anubis… rozhodně ne 
      falešná jména. Byli přesvědčeni, že nás posílá Darien, a že my jsme je 
      přišli zatknout. Nemají kam utéct, tak se vzdávají. Nenechali si to 
      rozmluvit, tak jsme je alespoň výměnou za odevzdání zbraní nechali 
      odejít pryč. Jejich rapíry půjdou dobře prodat.</p>
    <p>Dál jsme pokračovali dveřmi nejvyšší obtížnosti, za kterými nás 
      přivítala spousta kostlivců. Magnus, podobně jako Hodor, statečně 
      zadržoval hordu nemrtvých, a my jsme to do nich pálili přes něj. 
      Maura jich dost zlikvidovala přesně mířenými zásahy a Evžen zbytek 
      upálil ohněm.</p>
    <p>V třetí místnosti bylo kolo s různými výsečemi, na kterých byly 
      zlaté mince, lebka, červený křížek, meč, síť, zkřížené hnáty, plameny, 
      štít, mlha a kůň. Mauře se s naší pomocí podařilo zastavit kolo na 
      políčku s mincemi. V ten moment se jí k nohám sesypala hromádka zlaťáků. 
      Hurá! Pak se Mauře podařilo ještě vytočit koně, ale nic se nestalo, 
      stejně jako když poté Filavandrel kolo zastavil na štítu. Takže kolo 
      štěstí funguje asi jenom jednou. </p>
    <p>Následující místnost byla ulice ve městě, kde nás žebrák poprosil o 
      příspěvek. Držgrešle Evžen mu dal falešný zlaťák a Fili mu dal opravdový. 
      Pak nás žebrák slíbil provést dál do města, otevřel dveře do další 
      místnosti, a vyděsilo ho, že místo města je tady džungle. Radši se vrátil 
      zpátky a na rozloučenou požehnal Filimu dočasnými body výdrže.</p>
    <p>V džungli byl hustý porost, zaútočila na nás puma, kterou jsme rychle 
      zlikvidovali. Následovala místnost s pásem lávy, který jsme se rozhodli 
      přeskočit. Všichni to zvládli až na Mauru, která spadla do lávy – naštěstí 
      Magnus její ohořelé tělo rychle vytáhnul a probrali jsme ji ze mdlob. Evžen 
      radši přeletěl pomocí magie.</p>
    <p>V poslední místnosti byl velký stůl s kamínky, každý měl na sobě nakreslené 
      různé obrázky. Vedle byla dírka, do které se kamínek má hodit, a páka.  Na 
      výběr jsme měli z několika pozitivních věcí: flakónek, svitek, zbroj, meč, a 
      hromada zlatých mincí. Ale zřejmě taky byla příležitost se utkat s mocným 
      protivníkem: bledý týpek s mečem v ruce, pes s plameny, pavouk, nosorožec… 
      nakonec jsme si vybrali flakónek, což byl léčivý lektvar, ale moc nám 
      nepomohl. Stůl byl zničen a nešel použít znovu, holt jsme si měli vybrat 
      nosorožce.</p>
    <p class = "podpis">---sepsal Filavandrel aén Fidháil---</p>
    <a class="arrow" href="#top">↑</a>
    </div>
  <div id="1410164">
    <h3>14.10.164 Sjednocení (21.1.2025)</h3>
    <p>Přidali jsme se do boje s medvědy, a společnými silami s 
      dobrodruhem, co jim čelil, je porazili. To se nelíbilo druidovi, 
      který byl se zvířátky spolčený. Zapletl nás rostlinami, ale to 
      nezabránilo Evženovi, aby ho sejmul ničivým kyselinovým štítem. 
      V místnosti s námi tak zbyl jenom samotný dobrodruh, a Evžen mu 
      důrazně doporučil, aby nám za naši pomoc dobře zaplatil. Dobrodruh 
      odmítnul, a tak ho Magnus odkrouhnul.</p>
    <p>Pustili jsme se do lootování a našli nějaké pěkné vybavení, stejný 
      proces jsme opakovali i u ještěrů v předchozí místnosti. Shodli jsme 
      se, že je čas vylézt pryč z labyrintu, a k tomu stačilo přejít jen 
      jednu další místnost zpět.</p>
    <p>Místnost vypadala úplně prázdně a Vříslava neodhalila žádné pasti, 
      tak jsme už jásali, ale po pár metrech jsme narazili na hlubokou 
      propast, co bylo třeba překonat. Magnus ji zkoušel přeskočit a na 
      druhý pokud mu to nakonec vyšlo. Pak jsme natáhli lano – přeručkovat 
      po něm už měla být hračka! Ale ouha. Evženovi došly v půlce síly a 
      sletěl dolů. Kdyby ho Vříslava nevyléčila, tak by bylo po něm. Naše 
      klerička následně slezla dolů po laně, a Fili musel stejnou cestu 
      podstoupit bez jištění. To nedopadlo dobře a Vříslava ho musela na 
      dně propasti zase dát dohromady. Našli jsme tady pozůstatky nešťastníka, 
      co kdysi taky sletěl do propasti, a vylezli zase nahoru.</p>
    <p>Zpět ve vstupní hale labyrintu jsme zase nabrali Žerotu a zamířili k 
      východu. První prošel Magnus. V ten moment se najednou se něco mihlo z 
      boku, a zablýsklo se v portálu. Magnus viděl, jak na jeho straně vypadlo 
      z portálu usmažené tělo ďáblíka, který to asi zkoušel taky projít. Zbytek 
      prošel bez úhony. Filavandrel tvora rozeznal jako pomocníčka vysoko 
      postaveného démona, možná to byl ten se kterým jsme bojovali, co se 
      proměnil v pavouka a pak zmizel.</p>
    <p>Hokynář Hrouzek nás radostně přivítal, byli jsme čtyři dny pryč a myslel 
      si, že se už nevrátíme. Dali jsme se do prodeje cajků z labyrintu. Potěšila 
      ho kroužková zbroj a další věci, ale těžké kyje, kterých jsme měli nejvíc, 
      označil jako bezcenné. Poznal zlaté mince, které jsme vyhráli v labyrintu. 
      Jednu můžeme prodat za 25 zlatých, ale prý se dají taky používat při kouzlení 
      v labyrintu, když je třeba v rámci seslání mocného kouzla obětovat cennosti. 
      Celkem jsme si vydělali 73 zlatých a 4 stříbrné, což pokrylo naše výdaje a něco 
      málo zbylo. Odpočinuli jsme si, rozpoznali pár magických cajků co jsme našli, a 
      navštívili Žerotu, která si ještě dlouho bude lízat rány. Možná se k nám někdy 
      přidá. A poté jsme opět vešli do labyrintu.</p>
    <p class = "podpis">---sepsal Filavandrel aén Fidháil---</p>
    <a class="arrow" href="#top">↑</a>
    </div>
  <div id="1310164">
    <h3>13.10.164 Sjednocení (7.1.2025)</h3>
    <p>Ve vchodové místnosti jsme se domluvili s Žerotou že ji tady necháme samotnou 
      a půjdeme ještě prozkoumat pár místností v labyrintu. Fili jí řekl, že na ni 
      sešle ochranné kouzlo, ale ve skutečnosti ji omámil, aby ho považovala za 
      nejlepšího kamaráda. Díky tomu se mu povedlo z ní dostat nějaké informace: 
      Slyšela zvěsti, že do labyrintu je nějak zapletený královský dvůr. Hlouběji 
      v něm se dokonce našly nějaké cennosti s královskými insigniemi. Žerota je z 
      východní marky, kterou království dost dusí, tak doufá, že by v labyrintu mohla 
      nějak království uškodit a tím pomoct své domovině.</p>
    <p>V další místnosti nás čekala soutěž podobná té v přetahování lanem. Tentokrát 
      se soupeřilo v tom, který tým první dostane člověka do cíle. V cestě byla spousta 
      překážek – oslí můstek přes žhavé uhlíky, hluboká propast, a velká ohnivá stěna. 
      Maura a Magnus ze začátku spadli do uhlíků, ale vytáhli jsme je zpátky, a s pomocí 
      žebříku se dostali až k ohnivé stěně. Záměr zřejmě byl, aby týmy nanosily vodu přes 
      překážky a uhasily stěnu, ale my jsme měli jiný nápad. Fili se přeměnil na veverku, 
      Magnus vylezl po žebříku (který Evžen se zbytkem držel) a hodil veverku přes plameny. 
      Plán skutečně vyšel a my jsme vyhráli další zlatou minci!</p>
    <p>Fili otevřel dveře do další místnosti, kde nás přivítala polopouštní krajina. Někde 
      v dálce jsme zaslechli hlasy. Příplížili jsme se k nim, ale nerozuměli jsme o čem se 
      baví tito schovaní tvorové. Fili ignoroval všechny výstražné okolnosti a zkusil si s 
      ještěry po dobrém popovídat. Schytal to oštěpem a strhla se bitva.</p>
    <p>Celkem se nám dařilo, Evžen nepřátele smažil kouzly, Magnus je ničil sekerou, 
      Maura zezadu propichovala rapírem a Vřeslavě se podařilo jednoho kritickým 
      zásahem zcela vymazat z povrchu země. Zato Fili se topil v problémech. Přeměnil 
      se do lví podoby, ale okolním ještěrům neudělal prakticky nic, a tak ho umlátili 
      do bezvědomí. Zbytek družinky naštěstí zahnal ještěry na úprk a postupně je 
      pobil. Během toho jsme nahlédli do vedlejší místnosti, kde několik postav bojuje 
      s dvěma medvědy.</p>
    <p class = "podpis">---sepsal Filavandrel aén Fidháil---</p>
    <a class="arrow" href="#top">↑</a>
    </div>
  <div id="1210164">
    <h3>12.10.164 Sjednocení (17.12.2024)</h3>
    <p>Uprostřed bitevní vřavy se najednou objevili Maura a Filavandrel. 
      Maura na tom byla celkem špatně, a Evžen na tom nebyl o moc líp. 
      Fili je oba trochu vyléčil.</p>
     <p>Vojáci měli střeleckou převahu, a tak se Fili proměnil v medvěda 
      a naběhnul na ně. Magnus neváhal a přidal se do pranice. Velitel 
      vojáků zařval ať všichni jdou po medvědovi, ale Maura ho 
      střelila do zad a na bojišti nastal chaos.</p>
     <p>Medvěd sejmul pár lidí, avšak taky schytal hodně ran. Na chvíli se 
       uprostřed vojáků objevil Fili zpět ve své lidské podobě, a dál 
       dostával nakládačku. Naštěstí se mu podařilo znovu se přeměnit 
       na medvěda a rozsévat zkázu. Do toho Evžen s Maurou rozdávali 
       rány z dálky a brzo se poslední voják dal na úprk. Magnusova 
       sekera však byla rychlejší. Sebrali jsme trochu výzbroje vojáků, 
       a šli do další místnosti. Fili nemohl v medvědí formě moc 
       komunikovat, a tak jen smutně sledoval jak zbytek družiny za 
       sebou nechává tolik cenného lupu.</p>
     <p>Zde byla osamocená ženská v zuboženém stavu, a okolo ní strašně 
       moc kostí. Je to dobrodruh, vydala se do labyrintu sama (už 
       podruhé), ale neodvážila se jít dál a tak tu uvízla na pár 
       měsíců. Živila se masem z nebohého ještěrčího muže - neomezený 
       zdroj potravy. Vždycky když ještěráka zabila, tak se objevil další. 
       Věděla jak zase vyjít z labyrintu (prostě mířit na souřadnice kde 
       jsme začali), tak jsme ji vzali s sebou a vydali se směrem, kde 
       tušíme východ.</p>
     <p>Pokračovali jsme dál. V místnosti byla hodně tma, ale trpaslík Magnus 
       si všimnul pohybu vzádu. Šlo o dva ďáblíky. Magnus neváhal a zaútočil 
       na ně. Jeden z ďáblíků se proměnil na nebezpečného jedovatého pavouka, 
       načež Evžen neváhal a sesmažil oba protivníky epickým ohňovým kouzlem. 
       Nebo taky ne, protože ďáblíci byli nepřekvapivě proti ohni imunní. 
       Naštěstí zbytek družinky oba pekelníky rychle sejmuli. </p>
     <p>V čtvrté místosti bylo temno, hroby okolo a nějaký zombík, se kterým jsme 
       si hravě poradili. Uprostřed jsme našli kobku s dvěmi mrtvolami, jedna 
       z nich držela zajímavý kámen v rukou. Magnus nemohl odolat a pokradmu se 
       vplížil do hrobky, čímž okamžitě obě mrtvoly probral. Obvlášt větší z 
       postav vypadala hodně nebezpečně, ale medvědovi Filimu se povedlo ji 
       kriticky zasáhnout a poslat zpět do říše mrtvých.</p>
    <p>Měli jsme ještě jednu dávku karafy a odchodem z labyrintu bychom o ni 
       přišli. Fili tak navrhnul ať si dáme poslední odpočinek než vyrazíme 
       dál. Oddechli jsme si, otevřeli další dveře... a vida, je tady východ! 
       Ale jsme plni sil, tak by byla škoda odejít.</p>
    <p class = "podpis">---sepsal Filavandrel aén Fidháil---</p>
    <a class="arrow" href="#top">↑</a>
    </div>
  <div id="1110164">
    <h3>11.10.164 Sjednocení (10.12.2024)</h3>
    <p>Tentokrát Evžen s Vřislavou vyrazilj z ledové místnosti. Rozdělilj 
      si Maury vybavení kdyby se náhodou nevrátila i s ním. Další místnost 
      s číslem I se objevila čtveřice mužů. Ti tvrdili že vybírají výpalné 
      ale zřejmě si vymýšleli a jenom nás chtěli okrást. Dvojice rychle utekla 
      do dveří zpátky, kde se objevilo jezero s ostrůvkem a rybářem na loďce. 
      Dvojice ze čtyř lupičů následovala a jeden z nich zasáhl magickou vracející 
      se sekerou Evžena do hlavy, ten jen tak tak přežil. Na břeh mu pomohl rybář 
      v loďce zatímco Vřislava tam doplavala sama. Ve chvíli kdy se lupiči rozhodli 
      doplavat na ostrov tak se z karafy vynořil Magnus a společnými silami družinka 
      zloděje zmasakrovala dřív než stihli doplavat nebo se snad vrátit. Rybář 
      poprosil o nalovení ryb a družince za to dal minci s reliéfem krvavých hnátů. 
      V další místnosti opět s číslem I byl nějaký skurut, neměl ale šanci ustát 
      zásahy kladivem. Následovala místnost se stolem a poličkami, která vypadala 
      jako kdyby se tam dala připravit další místnost. Krátké testování nic 
      neukázalo, naštěstí v další místnosti byl odpočinkový krb kde se dalo 
      zotavit (číslo II). Poslední navštívená místnost měla číslo III a družinka 
      tam započala velkolepý boj proti střelcům schovaným za vozovou hradbou. 
      Byla to chyba? Uvidíme.</p>
    <p class = "podpis">---z poznámek Evžena Chvojky---</p>
    <a class="arrow" href="#top">↑</a>
    </div>

    <div id="1010164">
    <h3>10.10.164 Sjednocení (19.11.2024)</h3>
    <p>Filavandrel zmizel v karafě a než se Maura stačila vzpamatovat z toho, 
    že zůstala v labyrintu sama, objevil se u ní Evžen. Společně jsme se 
    rozhodli neriskovat. Namísto otevření dveří druhého stupně a pokračování 
    vpřed jsme se vydali zpět stejnými dveřmi, kterými jsme přišli.
    <p>V jasně osvětlené místnosti na nás čekala obrovská obluda, vysoká 
    přes tři metry, uvězněná v kouzelné síti. Na otevírání dveří ani na 
    Evženův pád, když se s Maurou pokoušeli vplížit dovnitř, nijak 
    nereagovala. Potichu jsme se plížili podél stěny směrem k nejbližším 
    dveřím. Naše opatrnost se ale nakonec ukázala jako zbytečná. Ještě než 
    jsme stihli otevřít dveře do další místnosti, vyřítil se z druhé strany 
    místnosti trpaslík Magnus. Naštěstí nešlo o nepřítele a připojil se k 
    naší výpravě.</p>
    <p>Další místnost připomínala močál. Přebrodili jsme ji, prozkoumali 
    potok a rozhodli se pokračovat dál. V následující místnosti nás ale 
    čekal naprostý opak – na zemi byl všude led, a navíc tam panovala úplná 
    tma. Když se Magnus pokusil prozkoumat hromady sněhu úderem kladiva, 
    nechtěně probudil létající skřítky, kteří na nás okamžitě zaútočili. 
    Zpočátku situace nevypadala nijak zle, ale když se objevil třetí skřítek, 
    obrátily se věci k horšímu. Evžen byl zraněn a ztratil vědomí. Maura ho 
    rychle ošetřila léčivým lektvarem, čímž ho vrátila zpět do boje. Jenže 
    vyčerpání začalo doléhat i na Magnuse a Mauru. Když se jim podařilo 
    dorazit druhého skřítka, jeho tělo se rozletělo na kusy, které je zasáhly 
    a oba upadli do bezvědomí. Zůstal jen Evžen, který se navzdory svému 
    oslabení pokusil zabít posledního skřítka. Bohužel mu síly nestačily a 
    i on nakonec padl.</p>
    <p>Naštěstí se Magnus po chvíli probral. S vypětím všech sil se doplazil 
    k Mauře, aby jí pomohl, ale jeho snaha nestačila – Maura zemřela. Na 
    druhou stranu se Evžen mezitím také probral, a situace se alespoň trochu 
    zlepšila. Poslední skřítek se stáhl do rohu místnosti a přestal útočit, 
    což Magnus s Evženem využili k tomu, aby si odpočinuli. Jakmile byli 
    připraveni, spojili své síly a společně dorazili posledního skřítka.</p>
    <p class = "podpis">---ze zápisků Maury---</p>
    <a class="arrow" href="#top">↑</a>
    </div>

    <div id="910164">
    <h3>9.10.164 Sjednocení (5.11.2024)</h3>
    <p>Evžen z Vříslavou zmizeli do karafy a na nástrahy labyrintu tak zbyli 
    jen Fili s Maurou. V první místnosti nás přivítali Zombíci, kteří obklopili 
    Filiho a pořádně mu naložili. Maura sejmula jednoho, Fili uniknul s 
    posledním bodem výdrže a spálil zombíka na dálku.</p>
    <p>Po náročném boji jsme si krátce odpočinuli a Maura mezitím pořádně 
    prohlédla všechny dveře. Součástí obrazce je vždycky něco, co připomíná 
    runu pro I , II a III. Asi jde o označení nebezpečnosti místnosti za dveřmi?  
    Zjistili jsme také, že dveře do následující místnosti se dají otevřít jen 
    poté, co jsme zavřeli ty, kterými jsme přišli.</p>
    <p>V druhé místnosti nás srdečně přivítal chlapík Valdemar. Společně s 
    menším obecenstvem nás bude sledovat, jak si povedeme v přetahování lanem 
    proti jiné dvojici. Fili ani Maura nejsou žádní siláci, ale s neuvěřitelným 
    štěstím a menší fintou se jim podařilo své protivníky přemoci. Vyhráli jsme 
    nějakou minci a Valdemar nás poslal dál, kde nás měla čekat další disciplína.</p>
    <p>Ve třetí místnosti ale bylo jenom kolo (ne)štěstí. Když s ním zatočíme, 
    tak se může zastavit na různých políčcích, například hromada mincí, meč, 
    nebo lebka. Maura se snažila kolo očachrovat aby se zastavilo na mincích, 
    ale těšně to nevyšlo a skončilo na zeleném fleku se zkříženými hnáty. Načež 
    se okolo nás objevil jedovatý oblak a málem nás zabil,</p>
    <p>Štěstí jsme už nechtěli dál pokoušet a šli do čtvrté místnosti, kde prostě 
    rostl les. A v tom lese žili dva vlci. Byli jsme dost zmožení, ale poradili 
    jsme si s nimi. Pak jsme se uložili ke spánku – ale nešlo to, protože nás 
    rušilo všudypřítomné hučení labyrintu. Vzpomněli jsme si, že je třeba se 
    napít karafy, a pak konečně usnuli. Po odpočinku Fili mezi stromy pomocí 
    nového kouzla našel bedničku s flakónky svěcené vody, vodou sfér a váček s 
    12 zlaťáky.</p>
    <p>Pátá místnost byla příjemně vytopená s ohněm krbu a postelemi, jinak nic 
    zajímavého. Fili odhalil, že se tady dá odpočívat i bez karafy, škoda že 
    jsme ji zrovna použili.</p>
    <p>Poslední místnost byla něco jako žalář. Na druhé straně mříží byl hlídač 
    s kuší, co moc nechtěl komunikovat a za odemčení požadoval 30 zlatých. Tak 
    jsme to zkusili po zlém, a došlo k velmi komickému souboji, kdy my jsme 
    nemohli trefit hlídače, protože se skrýval za stolem, a on nemohl trefit 
    nás, protože jsme byli ve tmě. Nakonec se nám ho podařilo zahnat do další 
    místnosti a vylomit mříž. Jenže dveře dál, kterými odešel, jsou označené 
    jako III a zatím jsme chodili jen do těch na I . Tak co teď?</p>
    <p class = "podpis">---sepsal Filavandrel aén Fidháil---</p>
    <a class="arrow" href="#top">↑</a>
    </div>
    
    <div id="810164">
    <h3>8.10.164 Sjednocení (22.10.2024)</h3>
    <p>Všichni jsme se sešlx ve vsi, kde jsme se seznámilx s hokynářem. Od něj
    jsme dostalx čtyři posilňovací lektvary (a Evžen si koupil deku).</p>
    <p>Další den jsme bylx požehnání na naši výpravu a každý z nás dostal jedno
    napití z magické karafy. Tato karafa nám v labyrintu umožňuje jeden dlouhý
    odpočinek. Každý si dokoupil ještě jedno napití navíc, takže (stále) máme
    celkem 2 dlouhé odpočinky. Bez zaváhání jsme prošlx portálem na naši
    výpravu.</p>
    <p>V první místnosti jsme úspěšně přeskočilx propast a ve druhé jsme
    porazilx čtyři psy, kteří hlídali malou truhlu. V truhle byly dva léčivé
    lektvary a léčitelská souprava.</p>
    <p>Ve třetí místnosti stálo magické brnění, které jsme s vypětím sil
    zničilx (a málem jsme přišlx o Evžena). Za námi se však zavřely magické
    dveře, které proměnily předchozí místnost, a my jsme tak ztratilx cestu
    zpět.</p>
    <p class = "podpis">---z deníku Vřislavy Milosrdné---</p>
    <a class="arrow" href="#top">↑</a>
    </div>

    <div id="historie">
    <h3>Historie</h3>
    <p>Ve dvacátých letech, druhého století Sjednocení se v Lužné začaly
    objevovat zprávy o magické bráně v neslavně proslulých Kolodějových vrších
    na západě. Zprvu
    lákaly jen ojedinělé dobrodruhy, ale přibývající zmínky o cennostech, které
    se za ní měly skrývat, upoutaly brzy všeobecnou pozornost. První větší
    výpravu k tajuplné bráně uspořádal roku 128 Sjednocení Josif Hrbáč z
    Lužanských lovců. Přes prvotní zprávy o nezdaru vybudovali v dalších letech
    Lužanští lovci zázemí v Kolodějových vrších. Další zprávy pocházejí z roku
    131S, kdy se Josif Hrbáč vrátil do Lužné a v letech 132 až 139 zde vybudoval
    na Malém vrchu Hrbáčovu tvrz. </p>
    <p>Zmínky o lovci, který vydělal jmění někde v
    lesích, se rychle roznesly. Následoval příliv dobrodruhů, zvědavců a
    zřídka i učenců. Původní Zázemí bylo opuštěno a přímo u magické brány
    začalo vznikat osídlení, pro které se vžil název Základní Tábor. Rozvoj
    Základního Tábora přilákal pozornost Volvody, pána z Vesnoměře, který s
    pomocí žoldnéřů Druhého pluku pod vedením Hřislava Černovlase roku 136S
    převzal kontrolu nad Základním Táborem a magickou branou. Volvoda z
    Vesnoměře zavedl organizované výpravy do magické brány s podílem na
    získaných cennostech. Shromažďoval také informace o labyrintu za bránou,
    které měly sloužit k větší úspěšnosti budoucích výprav. Z této doby také
    pochází informace o Schodech, které se mají někde v labyrintu vyskytovat.</p>
    <p>Výpravy pod záštitou Volvody pokračovaly až do roku 141S, kdy Volvoda
    vyhlásil celou operaci za neúspěšnou. Přes veškerou snahu výpravy mnohdy
    končily tragicky a finančně se nevyplácely. Volvoda přišel o rodinné sídlo
    a skončil jako písař v Lužné, kde roku 149S přišel o život při
    loupežném přepadení.</p>
    <p>Další kapitola historie průzkumu magické brány v Kolodějových vrších se
    začala psát okolo roku 162S, kdy se v Lužné rozneslo, že Volvodův
    majordom Marián Cypřiš se vrátil z Východní marky, snad ze zajetí Druhého
    pluku, a záhy uspořádal výpravu do vrchů na západě. V Lužné se začalo
    proslýchat, že Volvodovo selhání mohlo být zapříčiněno Druhým plukem a
    výpravy do labyrintu mohly být ve skutečnosti výnosné. Věřilo se, že Cypřiš
    by mohl mít záznamy o labyrintu a vědět, kde se nacházejí pověstné Schody,
    které vedou do centra labyrintu. Avšak obnovený zájem
    o Kolodějové vrchy a jejich magickou bránu utlumita zvěst jara 163S, že
    Marián Cypřiš se z jedné z výprav do labyrintu nevrátil.</p>
    <p class = "podpis">---Ulrich Sedmihráč, písař z Lužné, jaro roku 164 Sjednocení---</p>
    <a class="arrow" href="#top">↑</a>
    </div>
  </article>
  <footer>
    <p></p>
  </footer>
</div>
<div class="side"></div></div>
</body>
</html>
